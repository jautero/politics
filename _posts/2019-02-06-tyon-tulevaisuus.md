---
title: Työn tulevaisuus
slug: tyon-tulevaisuus
date_published: 2019-02-06T08:00:00.000Z
date_updated: 2019-02-06T08:00:00.000Z
---

Kirjoitin [*Informaatioyhteiskunnassa*](/informaatioyhteiskunta/)kuinka tulevaisuudessa on vain *paskaduunia*, *hevonpaskaduunia* ja *intohimoduunia.*

## Paskaduuni

[*Paskaduuni*](https://fi.wikipedia.org/wiki/Paskaduuni)lla tarkoitetaan työtä, joka on epämielekästä ja -itsenäistä ja jossa on huonot työehdot ja palkka. Yksinkertainen rutiinityö teetetään ihmisillä vain, jos sitä ei voida teetättää koneilla ja silloin se tehdään mahdollisimman halvalla ja tehokkaasti eli riistämällä työntekijää mahdollisimman paljon.

## Hevonpaskaduuni

[*David Graeber*](https://en.wikipedia.org/wiki/David_Graeber) on keksinyt, tai ainakin popularisoinut, termin [*bullshit job*](https://en.wikipedia.org/wiki/Bullshit_Jobs)*,* jonka olen suomentanut hevonpaskaduuniksi. Se on työtä, joka on olemassa vain ihmisten työllistämiseksi. Lean-ajattelun kannalta nämä työt ovat jätettä ja siten tulevat (ainakin teoriassa) häviämään.

## Intohimoduuni

Niinpä jäljelle jää vain työ, joka vaatii jonkinnäköistä erityisosaamista. Koska tämän osaamisen hankkiminen vaatii aikaa ja ponnisteluja, ei riitä että siitä saa palkkaa, vaan sen pitää tarjota myös sisältöä elämään. [Daniel Pink](https://en.wikipedia.org/wiki/Daniel_H._Pink) käsittelee tätä kirjassaan [Drive: The Surprising Truth About What Motivates Us](https://en.wikipedia.org/wiki/Drive:_The_Surprising_Truth_About_What_Motivates_Us), josta löytyy [tiivistetty YouTube-versio](https://youtu.be/u6XAPnuFjJc). Niin kauan kuin tälle erityisosaamiselle on enemmän kysyntää kuin tarjontaa, voivat työntekijät sanella työn ehdot.

Kun työ pyritään tekemään mahdollisimman tehokkaasti *paskaduunista* tulee ihmisarvoa loukkaavaa ja *hevonpaskaduuni* häviää kokonaan. Niinpä työväenliikkeen kaksi tärkeintä tavoitetta on *perustulo* ja *intohimoduunin* löytäminen jokaiselle.
