---
layout: single
comments: true
title: Kunnallisvaalit 2021
tags: kunnallispolitiikka
excerpt: Kunnallisvaaleja ei pidä lykätä heppoisin perustein.
---
Länsiväylässä oli viikonloppuna [mielipidekirjoitus](https://www.lansivayla.fi/paakirjoitus-mielipide/3593124), jossa ehdotettiin kunnallisvaalien lykkäämistä korona-epidemian takia.

Vaalit ovat olennainen osa toimivaa demokratiaa, jota ei pidä kevyin perustein lykätä. Suomessa on toimiva ennakkoäänestysjärjestelmä, jonka ansiosta äänestäminen ennakkoon ei sisällä sen suurempaa koronariskiä kuin kaupassa käyminenkään. Samoin äänestyspaikat varsinaisena äänestyspäivänä ovat sellaisia, että niissä pystytään huolehtimaan turvaväleistä ja hygieniasta. Jos ostoskeskukset ja ravintolat voivat olla auki, silloin kyllä pitäisi pystyä järjestämään kunnallisvaalitkin.

Enemmän korona vaikuttaakin varsinaiseen kampanjointiin. Yli 10 hengen yleisötilaisuudet on kielletty ja vaikka vaalimainoksia voikin jakaa, liittyy siihenkin riskejä. Etenkin, jos paikalla on useita ehdokkaita ja he käyvät pidempiä keskusteluja pelkän esitteen jakamisen lisäksi.

Mielestäni nykytilanne ei anna perusteltua syytä vaalien lykkäämiseen,
mutta kampanjoinnin pelisäännöistä olisi käytävä keskustelua. Muuten edessä on kaaos.