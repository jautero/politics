---
layout: post
title: Miten tämä blogi sai alkunsa eli voiko journalismin pelastaa?
excerpt: Buzzfeedin viimeisimmät irtisanomiset synnyttivät Twitterissä keskustelua siitä voiko kirjoittamisella enää elää ja mikä on journalismin kohtalo. 
---

[Buzzfeedin viimeisimmät irtisanomiset](https://www.theguardian.com/media/2019/jan/24/buzzfeed-to-lay-off-200-staff-in-latest-round-of-cuts) synnyttivät Twitterissä keskustelua siitä voiko kirjoittamisella enää elää ja mikä on journalismin kohtalo. (Minun pitäisi kirjoittaa skripti, joka etsii Twitter-aikajanaltani tweettejä, jotka innoittavat näitä kirjoituksia. Tai sitten vain ahkerasti bookmarkata ajatuksia herättäviä tweettejä.)

Samoihin aikoihin näin ilmoituksen [uudesta mikromaksualustasta](https://quid.works/). Näistä syntyi ajatus sosiaalisesta verkosta, jossa lukeminen on ilmaista, mutta kirjoittaminen maksaa. Ideassa se, mikä pelastaa journalismin on, että näistä maksuista (suurin) osa jyvitettäisiin mikromaksuina jakamillesi ja tykkäämillesi kirjoittajille.

Käyttäjätasoina voisi olla 10€/vuosi, jolla saisi kommentoida ja tykätä ja 10€/kuukausi, jolla saisi kirjoittaa omia postauksia ja jakaa muiden tekemiä tms. Yksi idea on vielä kuratoidut feedit. Silloin vuosimaksulliseen versioon kuuluisi mahdollisuus jakaa postauksia omassa feedissä, mutta kuukausimaksullisessa voisi luoda omia feedejä.

Aloin rakentaa ideaani Ghost-blogialustalle eli laitoin sen Docker-imagen pyörimään, mutta sitten totesin jonkun enemmän Facebookia matkivan some-ohjelmiston sopivan tuohon tarkoitukseen paremmin ja päätin tehdä Ghostista politiikkablogini. Nimenmuutoksen ja muutaman pikku viilailun jälkeen se olikin valmis.
