---
layout: post
commenting: open
title: Jälkiteollinen yhteiskunta
excerpt: Päätin kirjoittaa laajemmin tweetistäni ja lopputuloksena oli pohdintaa jälkiteollisesta yhteiskunnasta.
---

> Ilmastokriisi ratkeaisi, jos BKT-lukujen sijaan alettaisiin tuijotella CO2-lukuja.
> &mdash; Juha Autero (@jautero) [August 24, 2019](https://twitter.com/jautero/status/1165199280551944199?ref_src=twsrc%5Etfw)

Päätin kirjoittaa laajemmin ylläolevasta tweetistä ja lopputuloksena oli pohdintaa jälkiteollisesta yhteiskunnasta. 

"**Jälkiteollisessa yhteiskunnassa** yli puolet [bruttokansantuotteesta](https://fi.wikipedia.org/wiki/Bruttokansantuote) syntyy [palvelusektorilla](https://fi.wikipedia.org/wiki/Palvelusektori)." sanoo Wikipedia. Bruttokansantuote on ymmärrettävä mittari puhuttaessa teollisuustuotannosta. Se mittaa tuotettujen asioiden määrää. Niiden valmistaminen kuluttaa resursseja ja niillä on jokin käyttöarvo. Tai ainakin ne vievät tilaa. Periaatteessa ne voitaisiin kerätä yhteen paikkaan. 

Miten määritellään palvelun tuottama hyöty? Onko kaupan kassan työn arvo hänen palkkansa vai työnantajan työstä saama hyöty ja miten **se** taas mitataan? Lopputuloksena on älyttömyyksiä, kuten "ikkunoiden rikkominen heittämällä kiviä kasvattaa BKT:tä". Kun ei voi mitata määrää, kannattaa mitata laatua. Mikä on parempaa tuotantoa? Sellainen, jonka negatiiviset vaikutukset ympäristöön ja ihmisiin ovat pienempiä ja positiiviset vaikutukset suurempia. En ole vielä lukenut kirjaa, mutta tämä alkaa vaikuttaa Kate Raworthin donitsitaloudelta.

Kehittyneimmissä talouksissa kulutuksen määrällisen kasvun rajat ovat tulleet vastaan. Niinpä pitäisi siirtyä laadun mittaamiseen. Matemaattista termiä käyttääkseni nämä mittarit ovat ortogonaalisia. Niinpä asian selittäminen talousihmisille voi tuntua siltä kuin yrittäisi selittää kolmiulotteisuutta [Tasomaan](https://fi.wikipedia.org/wiki/Tasomaa) asukkaalle. 
