---
title: Trollitehdas on käynnistynyt!
slug: trollitehdas-on-kaynnistynyt
date_published: 2019-06-05T02:00:00.000Z
date_updated: 2019-06-05T02:00:00.000Z
---

Twitterkeskustelun seurauksena päädyin muutama vuosi sitten tarkistamaan onko trollitehdas.fi -domain varattu. Ei ollut, joten rekisteröin sen ja ajattelin keskittää yhteiskunnallisen aktiivisuuteni sinne. En kuitenkaan saanut edes blogia aikaiseksi. Aikanaan sitten domain vanheni enkä viitsinyt sitä uusia, joten nyt blogini on [eipystyilman.beer](https://eipystyilman.beer/)-domainin alla.

Sen verran kuitenkin aktivoiduin, että loin [Trollitehdas-Slackin](https://trollitehdas.slack.com), mutta en siihenkään saanut viriteltyä rekisteröitymisjärjestelmää, joten en pitänyt meteliä asiasta. Koska luodut Slackit eivät mitenkään häviä enkä tiedä miten niitä saa poistettua, se jäi roikkumaan toimettomana.

Jokin aika sitten asensin itselleni [Matrix](https://matrix.org)-kotipalvelimen ja etsiskellessäni Telegram-siltaa törmäsin [matterbridgeen](https://github.com/42wim/matterbridge). Aloitin siihen tutustumisen kokeilemalla Slackin siltaamista, kun minulla kerran oli toimettomana lojuva Slack. Jatkoin testaamista luomalla [Trollitehdas](https://t.me/trollitehdas)-Telegramkanavan, joka on nyt yhdistetty Trollitehdas-Slackiin ja Matrix-huoneeseen #trollitehdas:eipystyilman.beer.

Telegramin kanava on avoin. Jos haluat käyttää Slackiä tai Matrixia, laita viestiä osoitteeseen [jautero@iki.fi](mailto:jautero@iki.fi), niin lähetän kutsun. 
